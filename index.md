---
layout: default
---

<header markdown="1">

# Assistentenhandboek Minor Programmeren

## <small>Deel A: Algemeen<br>Herfst 2023</small>

<small>Deze versie is gemaakt in 2020--2023 door Martijn Stegeman. Gebaseerd op versie 2016 door Hella Haanstra en de instructies uit 2018 van Wouter Vrielink.</small>

</header>

<hr>

Welkom bij de Minor Programmeren! 

Dit jaar gaan we de minor van start zonder hele grote veranderingen, en dat is wel een unicum. Toch zijn er wel wat opdrachten verschoven bijvoorbeeld, dus let goed op.

Wat nog wel als een grote verandering gezien kan worden is het schrappen van de kleine werkgroepen met een mentor. We willen graag wat directer contact tussen docenten en studenten. In ruil daarvoor doen we een aantal centrale werkcolleges, waar ook de code reviews zullen plaatsvinden. Voor studenten die de hele minor doen zal er √©√©n vast moment per week zijn waarop iedereen werkcollege heeft.

Ook belangrijk: net als in het tweede semester van vorig jaar telt het tentamen nu fors mee, voor 75%. Hiermee zijn de opdrachten niet meer doorslaggevend voor het halen van het vak.

Tot slot doet Jelle een experiment met een kleine club studenten die meer geavanceerde opdrachten gaan doen. Zij gaan allerlei C-functies zoals `strlen` zelf implementeren (en nog een heleboel andere dingen). Hier is weinig begeleiding bij, geen specifieke vidoe's, en de studenten moeten het vooral met elkaar uitzoeken. Assistenten helpen hier helemaal niet bij tenzij aanwezen door Jelle.

We hebben alle studenten van de minor al praktische informatie gestuurd die misschien ook leuk is om te lezen. Zie daarvoor <https://welkom.mprog.nl/>.

Voor jou als assistent is deze handleiding met daarin allerlei praktische informatie en tips over hoe je je werk aanpakt. Zorg ervoor dat je de handleiding een paar keer gelezen hebt en kijk er vooral nog even naar als je voor het eerst gaat nakijken of een werkgroep geven. En veel plezier en succes!

P.S. Wil je afwijken van de handleiding? Overleg dan even met de vakco√∂rdinator!

<span style="font-size:2rem; float:left; margin-right: 0.5rem;">üíÅ</span> Tip: praat regelmatig met ervaren assistenten en de docenten! We vinden het allemaal leuk om te helpen, niet alleen studenten maar ook collega‚Äôs.

<style>
    * { hyphens: auto; -webkit-hyphens: auto; }
</style>

# 0 Welkom!

De meeste studenten die onze vakken volgen hebben weinig tot geen ervaring. Precies voor hen is de Minor Programmeren ontworpen. Toch kan het niveau van studenten erg uiteen liggen, en daar moeten we rekening mee houden bij de begeleiding.

Studenten zullen verreweg de meeste tijd besteden aan het maken van grotere **programmeeropdrachten**. Elke cursusmodule bestaat uit enkele van deze opdrachten. Naast de opdrachten worden studenten geacht diverse **oefeningen** te maken. Het doel van de oefeningen is om studenten nadrukkelijk kennis te laten nemen van de basisconcepten van het programmeren. Deze concepten krijgen bij het maken van alleen grote opdrachten vaak minder aandacht.

Programmeren 1 heeft een tentamen, en daarnaast is er voorlichting naar studenten en de eis om zichtbaar te maken dat men bezig is met de stof, bijvoorbeeld de oefeningen en deelname aan de werkcolleges.

# 1 De Minor Programmeren

Het doel van de Minor Programmeren is om studenten die **geen** programmeerervaring hebben een **veilige** omgeving te bieden om te leren **programmeren**, om kennis te maken met idee√´n uit de **informatica**, en om ervaring op te doen met **technieken** uit de software engineering.

Het programma is als volgt:

- **Programmeren 1**, de basis van programmeren in C met CS50:

  0. Scratch
  1. Mario/Cash
  2. Readability
  3. Caesar
  3. Find
  4. Whodunit/Anonymize
  5. Speller
  {: start="0"}

- **Datarepresentaties**, alles over data en web:

  1. Computers
  2. Representaties
  3. Text processing
  4. Structured text
  5. APIs
  6. Web development
  7. Databases
  {: start="0"}

- **Programmeren 2**, objectge√∂rienteerd programmeren en Python:

  6. Python
  7. Abstractie
  8. Object-geori√´nteerd
  9. Abstracte datatypes
  10. Containers
  11. Linked structures
  12. Recursie
  {: start="0"}

- **Programmeerproject**, een nieuw platform leren, bijvoorbeeld:

  - Django
  - Agent-based modeling
  - React

- **Algoritmen en Heuristieken**, een optimalisatieproject met teamwork, bijvoorbeeld:

  - Chips & Circuits
  - RailNL
  - Lecture & Lesroosters

Studenten kiezen bij aanmelding of ze alle vakken volgen of alleen beginnen met Programmeren 1 en 2, zodat ze er nog een ander vak naast kunnen doen. Programmeertheorie wordt uitsluitend in de 4-weekse periodes in januari en juni aangeboden en is dus voor alle studenten een fulltime-commitment.


# 2 Contact en aanwezigheid

Er zijn diverse manieren waarop studenten actief betrokken worden bij de cursus: werkcolleges, practica en assistentie. Deze worden hier kort besproken. Over al deze onderwerpen staat uitleg voor studenten in de studiewijzer.

## 2.1 Practicum en assistentie

Voor studenten is een werkplek gereserveerd gedurende de practicumuren.

- Studenten die de hele minor doen in √©√©n semester (fulltime) hebben dagelijks van 9 tot 14 uur verplichte aanwezigheid. Ook na 14 uur is er gewoon assistentie, dus ze mogen zeker blijven zitten.

- Studenten die alleen maar Programmeren 1 volgen mogen op dinsdag t/m donderdag tussen 13 en 17 uur aansluiten. Die mensen worden geacht om minstens √©√©n keer per week naar het practicum te komen.

## 2.2 Werkcolleges üÜï

Werkcolleges zijn **centraal** georganiseerde bijeenkomsten (Jelle en Martijn doen dit). De belangrijkste doelen zijn: voorbereiden op het tentamen van Programmeren 1, en het faciliteren van de code reviews.

## 2.3 PIDAC-practicum

Alle studenten van Datarepresentaties volgen in week 2, 3 en 4 een PIDAC-practicum. Dit gaat in teams van 2 studenten. De sessies vinden plaats in √©√©n van onze eigen lokalen en de overige aanwezigheid wordt er omheen gepland.

# 3 Taakverdeling

Bij de uitvoering van de cursus zijn de verantwoordelijkheden verdeeld over de verschillende medewerkers.

**Studentassistent**

- Je hebt allereerst de verantwoordelijkheid om een aantal uur per week studenten uit de hele groep te assisteren met hun programmeeropdrachten.
- Daarnaast ben je voor een vaste groep studenten de nakijker.
- Je leert de studenten uit je enigszins kennen omdat je kunt zien wat ze inleveren en omdat je ze wellicht gaat tegenkomen in de lokalen. Signaleer de co√∂rdinator als er iets opvalt.

**Co√∂rdinator**

- Deze werkt met de assistenten om de voortgang van alle studenten bij te houden.
- De co√∂rdinator heeft toegang tot de resultaten en inzendingen van alle groepen, en kan zo de verschillen goed zien en makkelijk de lastigere gevallen vinden. Voor inlichtingen over studenten worden de assistenten ook nog gecheckt.
- De co√∂rdinator is ook degene die assistenten helpt om goed hun werk te kunnen doen en heeft wekelijks contact met ze. Zo wordt het nakijkwerk altijd even nagelopen voordat de co√∂rdinator dit publiceert, en zo nodig worden assistenten om aanpassingen gevraagd.
- Tot slot verzorgt de co√∂rdinator de wekelijkse plagiaatcheck en eventuele gesprekken met studenten hierover.

**Examinator**

- Deze heeft het totaaloverzicht over hoe de cursus in elkaar zit en heeft de verantwoordelijkheid om te zorgen dat elke student de cursus goed kan doorlopen en daarvoor uiteindelijk een passend cijfer ontvangt.
- Ook kan de examinator studenten helpen die niet goed meekomen en tussentijds hun plannen willen omgooien.
- De examinator dient bovendien als contactpersoon voor studieadviseurs en examencommissie.

‚ö†Ô∏è Let op: alleen de co√∂rdinator kan uitzonderingen geven op de regels in de studiewijzer. Als een student iets bijzonders heeft zorg jij dat deze student **zelf** contact opneemt met de co√∂rdinator. Hiervoor zijn twee opties: samen met de student de co√∂rdinator opzoeken, of de student een mail laten sturen. Ga hier niet faciliteren door er echt tussenin te zitten: student en co√∂rdinator moeten zo snel mogelijk in direct contact komen en in bijna alle gevallen moet de student het contact leggen.


# 4 Interne communicatie

Voor bijna al het contact tussen docenten en assistenten is er [Basecamp](https://www.basecamp.com/). De verwachting is dat je zeker niet altijd, maar wel regelmatig kijkt wat er te doen is.

Om je werk goed te kunnen doen is het belangrijk dat je twee principes aanhoudt:

- Het is verplicht om **Basecamp-notifications te volgen** op dagen dat je assisteert en rondom de nakijkdeadline. De makkelijkste manier is om de Basecamp-app te installeren op je telefoon of Basecamp open te hebben op je laptop. In Basecamp kun je aangeven op welke dagen je werkt en dus notifications kunt ontvangen. Als je de app niet kunt installeren dan kun je e-mail notifications aanzetten.

- Het is verplicht om **tijdig te reageren** op: verzoeken (todo's), berichten die specifiek aan jou zijn gericht, en vragen die aan jou of iedereen gericht zijn. Als je een verzoek krijgt geef je duidelijk aan wanneer je denkt de taak te kunnen afhandelen; dus je stelt een deadline voor jezelf. Bij algemene berichten waarin bijvoorbeeld aanpassingen worden aangekondigd reageer je even met een üëç zodat duidelijk is dat je bij bent en je studenten goed voorlicht.

Samengevat betekent dat: zorg dat de communicatie soepel verloopt en hou bij wat er gebeurt rondom de cursus.


## 4.1 Notifications aanzetten

Je kunt Basecamp als volgt configureren, zodat je alleen notifications krijgt als het bericht specifiek voor jou bedoeld is.

![](images/basecamp-notif.png){: style="max-width:50%; margin: 0 auto; display: block;"}

Als je geen notifications op je mobiel wil/kan hebben, zorg dan dat je altijd "Send me e-mail notifications" aan zet. Het mag namelijk niet zo zijn dat je dagenlang niet bereikbaar bent via Basecamp: dit is echt de enige tool voor onze communicatie. Als we achter je aan moeten bellen dan is het ruim te laat.

Blijkt dit toch nog te chaotisch voor jou, dan moet je een gesprek aangaan met de vakco√∂rdinator om te kijken of je de instellingen nog kan tunen of dat we je werk op een andere manier inrichten.

## 4.2 Gebruik

Je ontvangt een uitnodiging kort voordat de cursus start. Je krijgt dan toegang tot het team waarin we alles delen over de cursussen van de Minor Programmeren: *MinProg Herfst '23*. Topics gaan over de **inhoud** van de cursus, bijvoorbeeld als je toelichting nodig hebt bij een bepaalde opdracht. Andere topics gaan over **studenten** in de cursus, bijvoorbeeld waar je een vraag over hebt of die achter lopen.

![](/images/basecamp-project.png){: style="max-width:70%; margin: 0 auto; display: block;"}


- Heb je een vraag, wil je iets ter discussie stellen, heb je een mooi voorstel: schrijf een **Message** in √©√©n van de Basecamp-projecten. En liever een vraag te veel gesteld dan te weinig.

- Heb je wat achtergrond-informatie over een student of heeft de vakco√∂rdinator een afspraak gemaakt of uitzondering gegeven? We organiseren dit zoveel mogelijk als ticket in de afdeling **Studenten**. Je mag hier altijd zelf posten, maar zorg dat er geen dubbele studenten staan (gebruik de search!). Tickets worden niet standaard met iedereen gedeeld, dus je kunt een @mention doen voor de co√∂rdinator of een andere collega.

- Heb je een concreet verzoek om iets gedaan te krijgen, dan moet iemand anders iets voor jou doen. Schroom dan niet en maak direct een **Todo** aan. Stel een deadline in en geef aan voor wie deze Todo is. Het aanmaken van Todo's voor iemand anders is misschien even wennen. Maar het is helemaal OK! We hebben nu eenmaal elk onze eigen verantwoordelijkheden. Maak dus geen Todo aan zonder deze te assignen, meestal aan je co√∂rdinator. Het is juist de manier om te zorgen dat studenten niet vergeten worden maar tegelijk iedereen de dingen op een zelfgekozen moment kan afhandelen. En zit er een deadline aan, stel deze dan ook gerust in!

- Wil je even snel afstemmen met collega's die ook nu aan het werk zijn? Gebruik dan de **Campfire** tijdens het assisteren of nakijken. Dit is alleen voor berichten die nooit teruggezocht hoeven worden. Alle inhoudelijke vragen en antwoorden stuur je via een Message en niet via Campfire.

- Heb je zelf persoonlijke problemen die je liever niet aan de grote klok hangt? Dan **Ping** je Jelle of Martijn en spreek even af. Maar gebruik het niet alsof het Whatsapp is: Ping-berichten zijn lastig terug te vinden dus alleen handig als je echt even real-time met iemand spreekt. Bovendien zal bijna elke vraag of opmerking relevant of leerzaam zijn voor je mede-assistenten, dus wordt van jou verwacht dat je je berichten **zoveel mogelijk met het hele team deelt** via een Message. Ook vragen we jou om te reageren op berichten van anderen als je het antwoord weet.

- Gaat het over jouw **eigen** functioneren, contract of afspraken met ons? Dan kun je terecht in het aparte Basecamp-project dat jouw eigen naam draagt.


## 4.3 Privacy

Het is belangrijk dat we informatie over studenten delen met het team. Alle assistenten en docenten gaan hier discreet mee om, en kunnen bovendien aanvullen met hun eigen kennis over de student. Eventuele details over ziektes en omstandigheden e.d. kun je weglaten als dat een beter idee is, of minder relevant om te delen.

‚ö†Ô∏è Hou er rekening mee dat je account weer verwijderd wordt zodra je een paar weken niet meer assisteert. Het is dan ook de bedoeling dat je alle informatie vernietigt die je zelf nog hebt bijgehouden of opgeslagen.


## 4.4 Informatievergaring

Het contact dat we met studenten hebben is een belangrijke bron van informatie over hun persoonlijke voortgang en welzijn, op basis waarvan we hulp kunnen bieden. Maar we horen van studenten natuurlijk ook of de cursus goed werkt voor ze en duidelijk is. Assistenten moeten daarom deze informatie delen met de andere assistenten en docenten. Of het nu feiten zijn of vermoedens, dat maakt niet uit (als je maar vermeldt welke het is). Alles om de cursus beter te maken en studenten beter te helpen.

‚ö†Ô∏è Het is een essentieel onderdeel van je werk dat je deze signaleringsfunctie vervult.

- **Verslaglegging over individuele studenten** doe je via de afdeling <u>Studenten</u> op <u>Basecamp</u> voor deze student. Het doel is om later terug te kunnen lezen hoe het gaat of even intern te overleggen.
    - Omstandigheden van de student uitleggen die je meegekregen hebt.
    - Ziekmelding van een student, meestal via docenten.
    - Eventueel verslag na moeizaam assisteren: waar zat de student (echt) mee, hoe heb je geholpen, zijn er nog losse eindjes.
    - Voor de meeste studenten zal er geen ticket zijn.

- **Urgente problemen van individuele studenten** meld je via een <u>To-do</u> op <u>Basecamp</u> onder het kopje "Verzoekjes" en het probleem wordt overgenomen door de co√∂rdinator.
    - Student komt niet opdagen.
    - Student houdt zich niet aan een speciale afspraak.
    - Student heeft "overdreven" veel frustratie of loopt niet lekker.
    - Student mist meermaals de normale deadline.

- **Vastlopers in de cursus**, ofwel dingen waar "iedereen" in de problemen komt (op dit moment) en snel opgelost moeten worden meld je ook via een bericht in de afdeling <u>Cursus</u> op <u>Basecamp</u>.
    - Opdracht staat niet open.
    - Download werkt niet.
    - Er zijn geen instructies doorgestuurd naar iedereen.
    - Idee√´n wat we kunnen doen om het voor studenten prettiger te maken.

- **Verslaglegging over de opdrachten**, zaken die op een specifieke opdracht betrekking hebben doe je via een bericht in de afdeling <u>Opdrachten</u> op <u>Basecamp</u> zodat iedereen kan meedenken.
    - Melding van problemen van diverse studenten bij een opdracht.
    - Het nut van een opdracht ter discussie stellen.
    - Vraag naar de bedoeling van een onderdeel.
    - Begin je topic met de opdrachtnaam zoals `Mario: ...`

Op de volgende pagina voorbeelden van verslaglegging en probleemmelding over een enkele student.

<div style="text-align:center; break-before: page;" markdown="1">

Verslaglegging in een Basecamp-ticket:

![](images/opmerkingen-basecamp.png)
{: style="max-width:60%; margin: 0 auto; "}

</div>



# 5 Communicatie met studenten

Assistenten hebben een redelijk los contact met studenten. Je ziet studenten in de lokalen, en je schrijft feedback op basis van de ingeleverde opdrachten. Af en toe zoek je, als het lukt, een specifieke student op om bijvoorbeeld feedback even door te nemen (we willen graag dat studenten uiteindelijk begrijpen hoe ze goede code kunnen schrijven en soms is daar wat extra inzicht of motivatie voor nodig).

Daarbuiten is er geen contact. Studenten kunnen assistenten niet e-mailen, whatsappen of wat dan ook. Het principe is:

- Problemen of vragen aangaande de opdracht worden tijdens het assisteren besproken, dus studenten komen daarvoor naar het lokaal. Wellicht is er de mogelijkheid om op de website vragen te stellen.

- Meer persoonlijke issues of vragen worden afgestemd met de docenten en niet de studenten. Dat gaat in verreweg de meeste gevallen per mail (<mailto:help@mprog.nl>) of persoonlijk contact.

Om het nog iets concreter te maken:

- Programmeerhulp geven we helemaal niet per mail, "morgen langskomen bij het practicum"
- Uitzonderingen gaan alleen via <mailto:help@mprog.nl>
- Vragen over de cursus via <mailto:help@mprog.nl>
- Voorlichting en planning kun je waarschijnlijk het best ook doorsturen naar <mailto:help@mprog.nl>

Het is daarom dus niet de bedoeling om zelf een Slack aan te maken of een Whatsapp-groep te starten met je studenten. Zo'n systeem suggereert dat je doorlopend beschikbaar bent, maar jij bent er voor hen tijdens de college-uren en niet daarbuiten. Het is de bedoeling dat je poogt om werk en priv√© gescheiden te houden. 

‚ö†Ô∏è Omdat jij geen contact onderhoud met studenten via mail of dat soort systemen, hoeven we je ook niet te wijzen op de privacyregels wat dat betreft. Zorg dat je je bij ons informeert als dit toch nodig is.



# 6 Assisteren

Elke student zou regelmatig hulp nodig moeten hebben tijdens het programmeren (maar niet teveel). Deze assistentie wordt volledig op locatie georganiseerd in lokalen L0.09 en L0.10. Studenten reserveren een plek in de "rij" via de website en assistenten gaan steeds op zoek naar de eerstvolgende student die aan de beurt is.

‚ö†Ô∏è Roostering voor het assisteren wordt pas kort voor de start gedaan omdat veel assistenten pas laat horen in welke werkgroepen zij zelf geroosterd zijn. Dat neemt niet weg dat de co√∂rdinator zo snel mogelijk moet weten wat jouw rooster is.

Studenten die vastzitten met hun computer, misschien zelfs hardwareproblemen hebben, kunnen ook een mail sturen naar <mailto:help@mprog.nl>. Ze worden dan bijvoorbeeld verwezen naar een moment dat een assistent werkt die veel ervaring heeft met installatie, configuratie en bediening. Het doel is om studenten zo snel mogelijk weer op weg te krijgen en niet te lang te laten hangen bij problemen waar ze weinig van kunnen leren.

<!-- - Vragen plaatsen op het online forum **Ed** kan op elk moment. Medestudenten worden geacht deze vragen zoveel mogelijk te beantwoorden. Waar dat niet lukt zullen assistenten reageren. Het is echter moeilijk om als beginner een goede vraag schriftelijk in te dienen. Dat betekent dat een vraagsteller soms uitgenodigd moet worden voor mondelinge assistentie om tot wederzijds begrip te komen. 

- Elke werkdag tussen 13 en 17 uur is er **video-assistentie**. Studenten geven via de cursuswebsite aan dat ze hulp nodig hebben. Assistenten die aan het werk zijn krijgen inzage in de lijst met vraagstellers en werken deze op volgorde af. Zodra ze aan de beurt zijn krijgen studenten een linkje naar de videochat van de assistent die hen gaat helpen.

- Voor meer technische hulp (bijvoorbeeld met installatie) is het mogelijk een losse afspraak te maken. Hiervoor is een planningstool op **Calendly** beschikbaar. -->

## 6.1 Regel √©√©n van assisteren is...

Het doel van assisteren is om studenten **verder te helpen** tijdens het leren. Dat betekent dat we altijd afwegingen moeten maken hoe we iemand helpen; een afweging gebaseerd op hoe de student ervoor staat, of de vraag goed gesteld is, of er nog genoeg tijd is tot de deadline.

Maar de belangrijkste regel is: **we geven het antwoord niet weg**. Dat antwoord kan verschillen: het kan een ontbrekende stap in het ontwerp zijn, het kan een regel code zijn of iets dat verkeerd staat. In plaats van studenten rechtstreeks vertellen wat ze moeten doen, moeten we ze helpen nadenken over wat hun volgende stap is. Welke aanwijzingen hebben ze om verder te komen?

> Maar het varieert wel! Blijkt de vraag in feite over het ontwerp van de oplossing te gaan, dan moet je iemand misschien helpen om een paar stappen terug te doen en de opdracht goed te lezen. Maar gaat de vraag over een technische issue, dan kun je ze misschien wat directer wijzen hoe ze hun probleem kunnen oplossen, bijvoorbeeld door een concrete foutmelding in Google te plakken. Tot slot kan het zijn dat je ziet dat een heel klein deeltje van de oplossing verkeerd is gekozen, of dat ze iets hebben gedaan dat helemaal niet in de cursus zit. Als dat moeilijk te vinden gaat zijn, dan moet je er misschien toch op wijzen.

Hou deze regel altijd in gedachten en maak een **bewuste keuze**. Je mag het ook best zeggen tegen studenten: "ik moet even nadenken hoe ik je het beste kan helpen zonder het antwoord weg te geven". Maar wel vriendelijk!

‚ö†Ô∏è Een consequentie van deze regel is dat we bij het assisteren nooit het toetsenbord van de student aanraken. Heb er vertrouwen in dat je student k√°n leren en dat het zelf doen de beste manier is om dit te bereiken. Ook je student moet dit vertrouwen krijgen. Is het echt noodzakelijk om even iets voor te doen? Pak dan bij voorkeur je eigen computer erbij. En zorg dat je student het daarna meteen zelf toepast in de eigen code.

## 6.2 Ken je opdrachten

Kijk de opdrachten en bijbehorende lecture notes altijd van te voren nog even door, zodat je goed voor de dag komt. Gebruik eventuele overgebleven tijd om opdrachten te lezen die je nog niet kent.

## 6.3 Soorten vragen

Tijdens het assisteren helpen we studenten op vijf gebieden:

1. probleemdecompositie
2. implementatie
3. procesondersteuning
4. vragen formuleren
5. debugging

Dat betekent dus dat het m√©√©r is dan alleen duidelijk gestelde vragen beantwoorden. Nog sterker, bijna geen enkele vraag tijdens het assisteren zal helemaal duidelijk geformuleerd zijn. Dat is ook waarom wij echt wat toe te voegen hebben!

Hieronder vind je de belangrijkste problemen en manieren om daar mee om te gaan.

### Probleem: Wat is de opdracht?

Waarschijnlijk zijn er, zeker in het begin van de cursus, veel vragen die eigenlijk gaan over wat er in de **opdracht** bedoeld wordt. Het is niet altijd makkelijk om een goed overzicht te krijgen van de opdracht. In de walkthrough-filmpjes geeft Brian meestal een mooie (grofmazige) decompositie voor het programma. Tijdens het helpen is het nuttig om te vragen of de student dat even wil opzoeken en dit samen nog even door te lopen.

In veel gevallen is het probleem van een student terug te leiden naar de analyse die een student heeft gedaan van het algoritme waar we naar op zoek zijn. Is er een verkeerde **aanname** gedaan, of is een formule toch niet helemaal **correct**, dan is het vaak nodig om extra voorbeelden (cases) te bedenken en uit te vogelen waar het verkeerd zit. Zorg dat je in dit geval de student vraagt om dat te doen en later nog eens terug te komen als het nodig is.

Vaak zul je merken dat een student **helemaal geen goede analyse** heeft gedaan. Help je student dan een deelprobleem te kiezen en dit te analyseren met hulp van enkele slim gekozen voorbeelden (geef zelf een voorbeeld en laat je student er ook eentje bijdragen).

### Probleem: Het overzicht kwijtgeraakt

Soms heeft je student echt geen **overzicht** meer ("ik weet niet waar ik moet beginnen"). Dan is het soms handig om de student naar het algoritmische deel van de opdracht te sturen, en later pas invoer/uitvoer goed te maken. Dit is een manier om het probleem kleiner te maken.

> _Hoe kun je beginnen bij het algoritmische deel? Bij Cash (Greedy) moet de gebruikersinvoer een float zijn, die vervolgens wordt omgezet naar een `int` v√≥√≥rdat het algoritme ermee aan de slag gaat. Dat is van zichzelf al best moeilijk en is een groot deel van de opdracht. Maar dan moet het wisselgeld nog berekend worden. Oplossing: dat user input-deel vervangen door een `int input = 42;` waarin je het getal kunt aanpassen om te testen. Het geeft beginners vaak veel lucht als ze zo simpel kunnen beginnen met het moeilijkste deel._

Soms is het vooral **integratie** waar een student hulp bij nodig heeft. Er is een aardig uitgewerkt algoritme, maar het overzicht ontbreekt nog. Hoe koppel je de invoer aan het algoritme en hoe zorg je dat het programma het juiste resultaat uitvoert? Dat kan nog best lastig zijn. Dit is onderdeel van de implementatie. Ook hier is het nuttig om de decompositie uit het walkthrough-filmpje even terug te halen en uit te vogelen waar het probleem zit.

‚ö†Ô∏è Laat je student wel <u>zelf</u> het filmpje opzoeken op de website: dingen waarvan je verwacht dat studenten ze zelf doen laat je ze ook bij het assisteren zelf doen.

### Probleem: Een heuse bug

En natuurlijk zijn er veel situaties waarin er een echte **bug** in het programma zit. Het programma zelf heeft al min of meer de juiste vorm, maar er worden bijvoorbeeld variabelen hergebruikt waardoor het niet goed loopt. Dat is het moment dat je hardop gaat meedenken over debuggingtechnieken. Het is aan assistenten om de student deze vaardigheden aan te leren. Natuurlijk kijk je eerst of de student eigenlijk wel weet hoe het debuggen moet (misschien eerst maar eens checken of alle variabelen de juiste waarde hebben met behulp van `printf`?).

- Zorg dat je weet hoe de debugger in de CS50 IDE werkt! Vraag een mede-assistent of je co√∂rdinator als nodig.
- Kijk voor een opfrisser in *Think Python*[^3], hoofdstuk 20: Debugging.


<!-- ## 6.2 Ed

Ed is een vraag- en antwoordforum waar onze studenten in een afgeschermde omgeving vragen kunnen stellen. Er zijn aparte afdelingen voor CS50, voor Scientific Programming, voor Web Development en voor Programmeertheorie. Alle studenten van de cursussen die op CS50 gebaseerd zijn zitten bijvoorbeeld wel bij elkaar.

> Studenten moeten worden uitgenodigd voor Ed. Mocht iemand niet zijn uitgenodigd dan kunnen ze direct zelf de helpdesk mailen via <help@mprog.nl>. Nadat ze hun spam-folder gecontroleerd hebben natuurlijk!

![](images/ed.png)

Binnen elke cursus op Ed zijn er **categorie√´n** voor opdrachten, zoals bijvoorbeeld "Mario". Zo zijn de opdrachten per vraag te filteren.

Helemaal onderaan de pagina van een vraag kan een student, of een assistent, een **antwoord** plaatsen. Is dat het definitieve antwoord, dan is dat zichtbaar met een groen vinkje. Tijdens het plaatsen van een antwoord kun je kiezen voor "Mark as answered", maar je kunt later ook op het vinkje klikken om dit om te zetten.

Een vraag schriftelijk stellen is best moeilijk, dus we moeten studenten helpen om dat op een goede manier te doen. Daarvoor is de makkelijkste manier om een follow-upvraag te stellen via het knopje "**Comment**" (of zoals hierboven "Reply").

Let dus op dat er een verschil is tussen Comments en Answers. Je kunt de √©√©n ook naar de andere omzetten. Het is dan ook de taak van de assistenten om de vragen goed te **modereren**. Comments en Answers omzetten, opvolgvragen stellen, een vraag als "Answered" markeren. Als dat allemaal goed gebeurt is het makkelijk om de vragen snel te beantwoorden en bijvoorbeeld de nog niet beantwoorde vragen te vinden.

Prive maken berichten:

![](images/ed-make-private.png) -->

## 6.4 Beloftes

‚ö†Ô∏è Doe geen beloftes aan studenten over het verloop de cursus of regelingen anders dan wat er al letterlijk in de studiewijzer staat. Studenten zullen zeer vaak tussen neus en lippen door even "naar de bekende weg vragen". Maar als het niet in de studiewijzer staat dan beschouwen we dat altijd als een uitzondering. De vakco√∂rdinator neemt dan een beslissing op individuele basis. Ga dus niet in op dit soort vragen en verwijs naar de juiste kanalen.

## 6.5 Doorverwijzen

Jij hoeft je als assistent niet bezig te houden met:

- plagiaat
- serieuze studieproblemen
- problemen op persoonlijk vlak

Komt een van deze dingen naar voren, verwijs dit altijd door naar de cursusco√∂rdinator. Vraag de student **allereerst** om zelf een mail te sturen naar <help@mprog.nl>. Maar studenten vinden het vaak moeilijk om verdere hulp te vragen, dus de mentor moet het ook direct melden (via een Todo in Basecamp). Het is belangrijk dat wij vanaf de eerste vraag om hulp medeverantwoordelijkheid nemen en een student niet aan het lot overlaten.

Bij meer persoonlijke problemen proberen we altijd goed gebruik te maken van de faciliteiten van de universiteit, zoals studieadviseurs en studentendecanen. De examinator weet meer over de mogelijkheden en kan studenten verwijzen. De mentor hoeft dat niet zelf te doen, maar is vaak wel de eerste die de problemen signaleert.

Als we verwijzen naar de studieadviseur zorgen we altijd dat de student een duidelijke en concrete hulpvraag heeft. De studieadviseur is namelijk geen wondermiddel. Blijkt een student bijvoorbeeld heel weinig tijd te hebben, dan moeten we de student wellicht vragen om een moeilijke keuze te maken en te overwegen een vak te laten vallen. De studieadviseur kan vervolgens helpen bij het maken van de juiste keuze.

## 6.6 Frustratie

Assistenten komen regelmatig studenten tegen die klachten hebben of bijzonder gefrustreerd zijn geraakt. Dat is geen probleem! Zie het niet als een persoonlijke aanval, maar als een noodzakelijke uitlaatklep. Ga er vooral niet in mee, en ga ook zeker niet in de verdediging. Het belangrijkste is dat studenten het kunnen uiten. Probeer niet te adviseren, maar je kunt wel vragen of ze het ook een keer met de docenten willen delen. Dan mogen ze ons opzoeken of een mail sturen.

## 6.7 Algemene gesprekstechnieken[^1]

Begrijp dat veel studenten niet gewend zijn om een probleem op te lossen waar meer dan √©√©n antwoord voor is. Het proces om dit te leren kan zeer frustrerend voor ze zijn. Neem dus hun frustraties gewoon aan en probeer ze naar een concrete vraag te leiden. 'Waar ben je met de opdracht? Wat heb je al gedaan?'

Geef duidelijke verbale signalen af tijdens het assisteren, met name in de fase waarin jij vragen begint te stellen aan de student om het probleem beter te begrijpen of kennis te checken.

- Kies voor 'heel goed antwoord!', 'zeker weten' of 'precies', etc. Probeer een droog 'ok', 'hmm', 'uhu' te vermijden. Ook als de student een langdradig antwoord geeft, kun je het relevante deel nog een keer samenvatten en herhalen, en daarbij expliciet maken dat dat het goede deel van het antwoord is. Zo help je de gedachten stroomlijnen.

- Probeer expliciete verbanden te leggen als die niet door je student genoemd worden. Als deze bijvoorbeeld een for-loop voorstelt bij `mario.c`, antwoord iets in de trant van: 'heel goed, je ziet dat er een vorm van herhaling nodig is'.

- Probeer voort te bouwen op het antwoord van de student. Als het antwoord dat de student geeft niet helemaal naar wens is, probeer het dan mee te nemen in je volgende vraag. Iets als 'je hebt goed gezien dat je de string moet opdelen, wat is de volgende stap?' werkt motiverend.

- Probeer 'ja, maar...' te vermijden. Dit is een logische reactie op een (deels) fout antwoord, maar kan heel erg demotiverend werken. Probeer duidelijk te scheiden wat goed was en wat fout was en benoem dat neutraal. Je kunt ook de vraag stellen 'hoe ben je daarop gekomen?'; overigens ook als een opmerking van een student w√©l goed is!

Doe tot slot geen aannames over wat studenten al weten. Een student kan soms met zelfs het makkelijkste probleem in de knel zitten en dan is het erg frustrerend als er wordt gezegd 'probeer eens wat harder na te denken'. Toets wat de student wel weet en bouw daarop voort. Stel open vragen en laat de student zelf het probleem oplossen, probeer niets voor te zeggen!

## 6.8 Werkwijze assisteren

Als assistent zoek je meteen even de gegevens van deze student op, in de juiste cursuswebsite. Vraag dus naar naam en cursus. Op de site vind je notities die bij het eerdere assisteren zijn achtergelaten. Misschien heeft de vorige assistent wel expliciet gevraagd aan de student om iets te doen. Dubbelcheck dat!

Zodra je je student hebt gevonden stel je jezelf kort voor. Zorg dat de student de tijd krijgt om je naam goed te horen en misschien zelfs te onthouden.

> "Hallo, ik ben Martijn en ik kom assisteren. Waar ben je mee bezig?"

### Opstartproblemen bij een gesprek
{:.break}

**Situatie: geen concrete vraag.** Er is best een kans dat een student nog geen concrete vraag heeft. Help de student in dat geval de vraag formuleren zoals hierboven uitgelegd (6.3). Sommige studenten kunnen ook nog wat meer tijd gebruiken om zelf wat langer naar hun programma te kijken voordat je ze echt gaat helpen; probeer zelf een juiste inschatting van de situatie te maken om vervolgens te besluiten de student direct te helpen, of een duwtje in de goede richting te geven en later nog even terug te laten komen.

**Situatie: code is onleesbaar of werkt nu net even niet.** Is de indentatie totaal niet op orde? Vraag de student dan altijd eerst om deze netjes te maken. Niet alleen omdat het "hoort" maar omdat verkeerde indentatie het probleem heel moeilijk vindbaar kan maken. Met een beetje mazzel is het daarna zo gevonden (studenten in deze fase hebben overigens vaak ook nog een probleem met de analyse van hun probleem, dus kijk daar ook naar). Als het langer dan een minuutje duurt help dan even iemand tussendoor.

### Tijdsbesteding

- Probeer zo'n 10 minuten per student aan te houden. Een absoluut maximum is 20 minuten, alleen in noodgevallen. Duurt het langer, check dan echt de rij en haal er tijdig een expert bij om te zorgen dat iedereen nog geholpen kan worden.

- Als je een student later wil terugzien, vertel dan duidelijk wat je verwachting is en hoe de student zich weer kan melden. Je tekent deze student nog niet af, maar wel belangrijk dat je zorgt dat je die student dan ook nog even opzoekt.

- Kom je er zelf niet uit? Dan kun je natuurlijk altijd even vragen of √©√©n van je mede-assistenten mee kan kijken. Het is expliciet de bedoeling dat onervaren assistenten zonodig hulp inschakelen en zich zo verder ontwikkelen.

### Verslag

Na het helpen schrijf je op de website een korte samenvatting van het uiteindelijke probleem en hoe je geholpen hebt. Noteer het ook als je de student hebt gevraagd iets te doen en later terug te komen. De volgende assistent kan deze informatie ook lezen en daar op inspelen.


# 7 Deadlines en ziekmelding

Bij onze cursussen gebruiken we zowel deadlines als een dagschema om te zorgen dat studenten de cursus op tijd af krijgen en wij regelmatig ons nakijkwerk kunnen doen.

## 7.1 Dagschema

Voor alle studenten geldt dat de verwachting is dat ze het tempo van het dagschema bijhouden. Hier een voorbeeld van een dagschema:

![](images/schema.png){: style="max-width:40%; margin: 0 auto; display: block;"}

Studenten die de hele minor in √©√©n semester volgen (fulltime) moeten ze dat schema ook echt vrijwel dagelijks volgen, bij parttime kunnen ze natuurlijk binnen de week iets schuiven, bijvoorbeeld in verband met deadlines van een ander vak.

## 7.2 Deadlines

Naast het dagschema zijn er ook gewoon deadlines:


- Bij Programmeren 1 zijn er vaste wekelijkse deadlines voor de normale opdrachten. Deze zijn niet keihard, zodat studenten ruimte hebben om nog wat in te halen. Maar echt achterlopen mag niet.
- Er zijn deadlines voor de verbeterde versie van opdrachten na de code review. Dit zijn ook de opdrachten die worden nagekeken.
- Er zijn deadlines voor de extra opdrachten die in bepaalde weken beschikbaar zijn. Deze opdrachten zijn w√©l hard. Punten kunnen niet meer verdiend worden na de deadline.
- Bij Datarepresentaties zijn er vaste wekelijkse deadlines. Na deze deadline mag er helemaal niet meer ingeleverd worden.

Het doel van de deadlines is om te zorgen dat er ook duidelijkheid is in het geval studenten het schema net niet bijhouden. Het idee is dat als studenten gaan achterlopen, zij nog ruimte krijgen om Programmeren 1 in te halen maar Datarepresentaties niet. Dit is allemaal geen automatisme: wie achterloopt moet wel echt contact hebben met de docenten.

## 7.3 Ziekmelding

Bij ziekte loopt de planning al gauw in de soep. Als een student meerdere dagen niet aan de opdrachten kan werken, dan ligt het voor de hand dat het niet v√≥√≥r het weekend af is. Daarom willen wij dat studenten zich ziekmelden en afspraken met de docenten maken zodra ze zich goed genoeg voelen om weer aan de slag te gaan. De ziekmelding gaat naar <mailto:help@mprog.nl>.

## 7.4 Te-laatmelding

Als de planning dan niet gehaald wordt en de deadline dreigt te worden overschreden, dan verwachten we ook weer een melding van de studenten. Het maakt daarbij niet uit of het een grote opdracht of een kleine oefening is, studenten moeten actief hun achterstand melden.

In dat geval gaat de co√∂rdinator in overleg met de student en bespreekt samen of deze nog op de rails te krijgen is. Stuur studenten dus zo snel mogelijk naar <mailto:help@mprog.nl> als ze hierover vragen stellen aan jou.

Als je de vraag krijgt of het "nog zin heeft" om een opdracht te maken is het antwoord altijd "ja", want om het vak te halen moeten normaal opdrachten gedaan zijn. Tegelijk meld je dat ze dit echt met de docent moeten bespreken. Ze moeten dan dus direct een mail sturen.

Vraagt iemand dit tegen het eind van de cursus dan wordt het ingewikkelder natuurlijk. Dan is het antwoord niet zomaar "ja" en moeten studenten met grote spoed overleggen met de docenten.

‚ö†Ô∏è Zoals je hierboven kunt afleiden geef jij als assistent geen uitzonderingen of uitstel. In plaats daarvan zorg je voor goede communicatie en doorverwijzing. Dat is wat jouw taak is.

<!--
(‚ïØ¬∞‚ñ°¬∞Ôºâ‚ïØÔæê ‚îª‚îÅ‚îª
{: style="text-align: center; padding:10rem 0;"}
-->



# 8 Nakijken

- Het eindcijfer voor Programmeren 1 wordt bepaald door het tentamen in combinatie met het hoogste aantal punten voor de modules. Veel onderdelen worden "afgetekend" en tellen niet mee in het eindcijfer. Bovendien zijn er extra opdrachten die nog een punt kunnen opleveren. In de studiewijzer staan alle componenten van het eindcijfer opgesomd.

- Het eindcijfer voor Datarepresentaties bestaat uit punten per module. Voor elke module kunnen punten worden gehaald via de losse opdrachten, maar die module telt alleen mee als het betreffende tentamenonderdeel ook voldoende gemaakt is. Bijblijven is dus belangrijk om de punten te kunnen halen.

## 8.1 Nakijkdeadline

De nakijkdeadline is afhankelijk van de deadlines voor studenten, en valt op een vaste dag, tenzij anders afgesproken. Zodra jij klaar bent wordt het nakijkwerk nog nagelopen door de co√∂rdinator, jij doet op verzoek eventuele aanpassingen, en vervolgens wordt alles gepubliceerd.

Lukt het niet met nakijken: communiceer! Geef aan dat je het niet redt en stel zelf een alternatieve deadline voor om je werk af te hebben.

## 8.2 Feedback

Voor elke student schrijf je feedback naar aanleiding van het ingeleverde werk. Je inhoudelijke feedback is redelijk kort, to the point en bevat goede suggesties voor acties om te ondernemen. De feedback bevat geen spelfouten en is geschreven in (korte) volzinnen. Heb je hulp nodig bij het formuleren van prettige feedback? Bespreek het met je co√∂rdinator!

Bekijk eens deze feedback waarin vijf feedbackpunten zijn verwerkt. Dit is een voorbeeld van feedback zoals we die graag zien.

> **greedy**
> 
> - De uitwerking is erg netjes! De comments zijn veel begrijpelijker zo. ‚ìµ
> - Probeer volgende keer de variabelenamen zoals `amt` volledig uit te schrijven. ‚ì∂
> - Comments zijn to the point, heel goed. ‚ì∑
> 
> **mario**
> 
> - Oef, erg veel functies! Zo wordt het programma, dat
> in feite heel eenvoudig is, erg ingewikkeld om te lezen. Kijk volgende
> keer maar eens of je de gulden middenweg kunt vinden. ‚ì∏
> - De verdere aspecten zijn mooi gedaan, net als bij greedy. ‚ìπ
{: style="background-color: #eee; padding: 0.5rem 1rem; margin-left: 0"}

Hieronder vind je een aantal aanwijzingen over het schrijven van feedback. Op enkele plekken verwijzen we weer naar de feedbackpunten uit het voorbeeld.

### Toon

Vergeet niet ook positieve feedback te geven! Feedback wordt veel prettiger verwerkt als ook de positieve punten worden aangestipt. De makkelijkste manier om dit te doen is om v√≥√≥r het nakijken even de uitlegpagina's over de aspecten van de week door te nemen en daar niet alleen de negatieve maar ook de positieve voorbeelden uit te halen. Zie als voorbeeld de eerste zin van ‚ìµ, en ook ‚ì∑ en ‚ìπ. En ondanks deze grote hoeveelheid positieve opmerkingen staan er toch ook twee zeer concrete verbeterpunten in de feedback.

Daarnaast moet je een scherp oog ontwikkelen voor de goede intenties van studenten. Er zijn maar weinig studenten die expres geen aandacht besteden aan het schrijven van nette code. Veel vaker zijn studenten helemaal overladen met informatie en het gewoon vergeten. Of ze waren zo blij dat het eindelijk werkte... En er zijn studenten die gewoon helemaal los gaan met een nieuwe techniek en de balans uit het oog verliezen. Zie bij ‚ì∏ hoe de feedback niet te negatief probeert te zijn, maar wel duidelijk een probleem signaleert.

En dan nog een paar concrete dingen om te vermijden:

- Stel geen (retorische) vragen in de feedback. Deze kunnen zonder uitzondering met een naar toontje gelezen worden, zelfs als je het goed bedoelt. Dat is zonde. Veel retorische vragen beginnen met "Waarom...".

- Gebruik om dezelfde reden nooit woorden zoals "jammer", "helaas", "slecht". Je bent er om studenten te helpen, niet om ze terecht te wijzen.

- Vermijd het woord "echter" en andere overmatig formele woorden. Feedback is immers hulp en geen afrekening, dus zorg dat het ook als behulpzaam overkomt.

### Inhoud

Inhoudelijk maak je de feedback zo concreet mogelijk door problemen te benoemen, tips te geven en de leesbaarheid en begrijpelijkheid code te analyseren.

- Probeer bij de feedback het niveau van de individuele student mee te nemen. Vergelijk de student met zichzelf: in hoeverre heeft de student de feedback van voorgaande weken toegepast en is de kwaliteit vooruitgegaan? Zie ‚ìµ. Dit zou van zichzelf weinig tot geen invloed moeten hebben op het cijfer maar is goed om te benoemen.

- Geef altijd feedback op het product, of het proces, maar niet op de student zelf. Dit is ook al kort aangestipt bij gesprekstechnieken voor assisteren. Directe feedback op de persoon is veel minder effectief dan feedback op het proces[^5] omdat dit vaak zeer negatief ge√Ønterpreteerd wordt. Geef daarom in de feedback goed aan waarom iets goed of minder goed is (zie ‚ì∏, en ook het gebruik van "de uitwerking" bij ‚ìµ).

- Bied simpele tips aan, zodat de student de volgende keer de knelpunten beter kan aanpakken. Zie ‚ì∂ en ‚ì∏. Deze kunnen soms wat "obvious" overkomen maar dat geeft wel houvast.

### Opmaak

De feedback moet lichtjes opgemaakt worden met behulp van Markdown. Hier een voorbeeld van hoe het zou moeten:

      **greedy**‚èé
      ‚èé
      - De uitwerking is erg netjes!‚èé
      - Probeer volgende keer de variabelenamen zoals `amt` volledig uit te schrijven.‚èé
      - Comments zijn to the point, heel goed.‚èé
      ‚èé
      **mario**‚èé
      ‚èé
      - Oef, erg veel functies! Zo wordt het programma, dat‚èé
        in feite heel eenvoudig is, erg ingewikkeld om te lezen. Kijk volgende‚èé
        keer maar eens of je de gulden middenweg kunt vinden.‚èé
      - De verdere aspecten zijn mooi gedaan, zoals bij greedy.‚èé

Bovenstaande zal omgezet worden naar HTML en netjes leesbaar zijn voor studenten. Let op dat er geen Markdown-kopjes gebruikt worden (deze worden veel te groot) en dat er witregels boven de lijstjes staan.

## 8.3 Becijfering
{:.break}

De ingeleverde uitwerkingen na code review kunnen elk 1--6 punten opleveren.

<!-- 
Voor elke module zijn diverse aspecten aangegeven op basis waarvan de punten voornamelijk (maar niet uitsluitend) worden bepaald. De aspecten gaan over codekwaliteit, en specifiek over **leesbaarheid** en **begrijpelijkheid**. De schaal is als volgt:

6. uitzonderlijk goede kwaliteit op basis van een doordacht ontwerp
5. zeer goede kwaliteit, beperkt ruimte voor verbetering
4. degelijke kwaliteit op de genoemde aspecten, met ruimte voor verbetering
3. net voldoende aandacht voor de genoemde aspecten, erg veel ruimte voor verbetering
2. enige zichtbare aandacht voor een beperkt aantal aspecten
1. onvoldoende zichtbare aandacht voor de kwaliteitsaspecten
{: start="6" reversed=""}

In deze schaal zitten een aantal patronen verborgen die het---met enige ervaring---makkelijker moeten maken om een inzending te beoordelen. Het is moeilijk om deze patronen tijdens de cursus al helemaal aan de studenten over te brengen, maar zorg dat jij ze helemaal begrijpt en toepast.

- 1--4 punten gaat specifiek over de *genoemde* aspecten, dus de aspecten die deze week expliciet aan de opdracht gekoppeld zijn. Bij 4 punten is de student redelijkerwijs waar we iedereen willen hebben. Onze aandacht bij het nakijken gaat dus vooral naar de studenten uit die lager dan 4 scoren! Zij moeten snel beter worden.

- Bij 3 punten zie je dat iemand wel de aspecten heeft "afgewerkt" maar niet heel consequent. Er is dus wel bewijs dat de student het k√°n, maar deze doet het niet overal. Het wordt 4 punten als de aspecten wel grotendeels consequent ("degelijk") zijn toegepast.

- Bij 3--4 punten (en hoger) wordt gevraagd dat naar √°lle aspecten is gekeken. Het is dus niet zo dat studenten de aspecten onderling kunnen compenseren! Zijn er hele goede namen maar staat er geen commentaar, dan is het meteen 2 punten.

- 5--6 punten gaat over goede kwaliteit, zonder de aspecten te noemen. Studenten die hoog willen scoren moeten dus namelijk zelf aan de bak met uitzoeken hoe je goede code schrijft---alleen de regels volgen voldoet dan niet meer. Dit is om te voorkomen dat eigenwijze studenten hacker-achtige code schrijven en hoge cijfers opeisen omdat het formeel aan de aspecten voldoet.

- 6 punten heeft het ook over *ontwerp*, waarvoor duidelijk moet blijken dat een student een heel eigen idee voor de code heeft bedacht en dit mooi leesbaar heeft uitgewerkt; maar pas op, iets als "extra functies gebruiken" kan heel mooi worden, maar dan moeten ze goed gekozen zijn en de namen ook goed zijn, dus veel idee√´n zijn niet zomaar goed!
-->

Het is absoluut niet de bedoeling dat studenten **meerdere keren** minder dan 3 punten halen. Daarom heeft tijdige feedback de hoogste prioriteit, en specifiek feedback die de student helpt volgende keer direct 3 of 4 punten te halen. We nemen hier als docenten en assistenten dus medeverantwoordelijkheid!

Als de opdrachten **niet af** zijn (volgens `check50`), dan kan er in feite nog niet nagekeken worden en zal er uiteindelijk ook geen eindcijfer komen. We gebruiken eventueel het invoeren van 0 punten om dit te signaleren, maar als dit gebeurt moeten de docenten al actie hebben ondernomen (student achterna zitten en hulp bieden). Zorg dus dat je zo snel mogelijk doorgeeft als de docenten nog niet op de hoogte lijken.

## 8.4 Extra opdrachten

Er wordt een extra punt toegekend als een student de **extra opdracht** van de module werkend heeft ingeleverd. Dit punt wordt automatisch toegekend op basis van een automatische `check50` en staat niet vermeld bij het nakijkwerk. Je geeft dus ook geen formele feedback op deze opdracht, maar zorg dat je er wel iets van aandacht aan besteedt bij de student die het goed doet, bijvoorbeeld als je deze tegenkomt, of eventueel in de feedback van de code review.

## 8.5 Tips en trucs

Het is handig om na het nakijken nog even terug te gaan naar de eerste paar inzendingen die je hebt nagekeken, omdat je vaak in de loop van het nakijken op andere dingen gaat letten. Het is daarnaast handig om steeds dezelfde opdracht in een rijtje na te kijken. Kijk wel steeds in een andere volgorde na, omdat je meestal de laatste iets strenger beoordeelt.

In het begin zal het nakijken wat moeizaam gaan, maar probeer maximaal 10--15 minuten per student te spenderen.  Nadat je wat ervaring hebt opgebouwd zul je zien dat het nakijken sneller gaat (vraag anders om hulp!). Probeer in je geschreven feedback niet in herhaling te vallen, maar verwijs kort naar je eerdere feedback. Daarbij telt ook mee dat sommige van de studenten de feedback nauwelijks lezen terwijl andere studenten juist veel uit je commentaar halen. Pas je feedback dus ook aan op basis van wat studenten ermee doen en de vragen die je er over krijgt.

Dat gezegd hebbende, als je merkt dat een student de feedback negeert, spreek hem of haar hier dan even persoonlijk op aan (bijvoorbeeld een kort gesprekje na de werkgroep). Grote kans dat ze het vergeten zijn of niet doorhebben hoe veel ze eraan kunnen hebben.

Tot slot: je schrijft uiteindelijk op je eigen manier. Daarom is het zinvol om tijdens de werkgroepen af en toe expliciet jouw manier van feedback geven wat meer toe te lichten. Dan kun je ook noemen dat studenten altijd mogen vragen als ze iets niet begrijpen of niet weten hoe ze het beter kunnen maken.

## 8.6 Plagiaat

Bovenaan de opdrachten staat duidelijk bij welke wordt samengewerkt en bij welke niet. Bovendien is het helemaal prima als studenten elkaar helpen. Het allerbelangrijkste is dat de student die geholpen wordt nooit voorbeeldcode te zien krijgt of zodanig wordt ge√Ønstrueerd dat de code gedeeltelijk door een ander bedacht is.

Het kan gebeuren dat tijdens het nakijken blijkt dat een opdracht verdacht veel op de opdracht van een andere student lijkt, of oplossingen bevat die ook op het internet te vinden zijn. Indien je serieus plagiaat vermoedt, meld dit altijd bij de co√∂rdinator. Ter aanvulling wordt na elke inleverronde een plagiaatcheck gedaan.

Scoort iemand hoog wat betreft plagiaat dan neemt de co√∂rdinator contact op met deze student. Het gesprek bestaat uit voorlichting en een aanbod om te helpen met de beste aanpak om het vak te halen. Van belang is dat studenten zich niet teveel zorgen maken hierover. Aantoonbaar plagiaat moet natuurlijk naar de examencommissie, maar ons doel is vooral om te zorgen dat studenten de cursus alsnog zelfstandig halen.

> **Vragen** over plagiaat moeten studenten zelf stellen aan de co√∂rdinator, via <help@mprog.nl>. Een persoonlijk gesprek is altijd mogelijk.


# 9 Checklist opstarten

Je moet diverse accounts aanmaken om goed te kunnen assisteren. Volg de stappen hieronder en zorg vooral dat je alle diensten goed **uittest**, om latere stress te voorkomen!

- Voor **Basecamp** krijg je een uitnodiging via het bekende e-mailadres (je kunt dit dus niet zelf starten). Maak direct dit account aan als je de uitnodiging krijgt.

<!-- - Ook voor **Ed** wordt je uitgenodigd. Heb je geen uitnodiging terwijl de cursus gestart is? Post dan een to-do op Basecamp voor je co√∂rdinator met een verzoek om een nieuwe uitnodiging. -->

- Maak eind augustus een account voor **Programmeren 1** via <https://prog1.proglab.nl/> en **DR** via <https://dr.proglab.nl/>. Na enige tijd krijg je extra rechten, zodat je de gegevens van je studenten kunt inzien en hun werk kunt nakijken.

- Lees de **studiewijzer** van je eerste vak heel nauwkeurig door zodat je deze niet tegenspreekt. Mis je iets in de studiewijzer of heb je een vraag? Post dan meteen een vraag in Basecamp bij het team "MinProg Herfst '23".

- Zorg dat je een **medewerkerspas** aanvraagt via <https://www.mijnuvapas.nl/>. Je kunt hier inloggen als medewerker zodra je aanstelling is geregeld (je zou dan een brief moeten ontvangen per mail om dit te bevestigen). Deze pas heb je nodig als je het lokaal om 9 uur moet openen of aan het eind van de dag afsluiten.

<!-- - Maak zelf een nieuwe **Slack** aan via <https://slack.com/get-started#/create>. Deze gebruik je voor informeel contact met je mentorgroep. Ken je Slack nog niet? Kijk dan bij [Slack 101](https://slack.com/intl/en-nl/resources/slack-101/set-up-slack) voor de basis. Zorg in verband met privacy dat de groep alleen voor hen is en dat deze weer wordt verwijderd zodra je geen mentor van deze groep meer bent. -->

<!-- - Maak een account voor **Zoom** via <https://zoom.us/signup>. Dit is een videodienst die het beste werkt met een eigen applicatie. Deze gebruik je (soms) voor assisteren. Zorg dat je een account maakt op basis van je UvA-medewerkersadres. Dan krijg je onbeperkte minuten. -->


# Eindnoten

[^1]: A. Hadwin and S. Wilcox, "A handbook for teaching assistants," Instructional Development Centre Queens University, Kingston, Ontario, K7L 3N6, 1999--2000.
[^2]: D. J. Malan, [cs50.harvard.edu](https://cs50.harvard.edu/), 2007--2021.
[^3]: A. B. Downey, Think Python. O'Reilly Media, 2012.
[^5]: J. Hattie and H. Timperley, "The power of feedback," Review of Educational Research, vol. 77, no. 1, pp. 81--112, 2007.
[^6]: https://basecamp.com/handbook/10-how-we-work
