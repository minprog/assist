0.  Wat doet een mentor (10 minuten)

    Doel: verwachtingen goed neerzetten. Grenzen stellen wat betreft communicatie en jouw verantwoordelijkheden.

    🧑‍🏫 Uitleg aan studenten

    - Vertel duidelijk **hoe je heet** en wat je studeert.
    -   Leg uit dat jij voor de studenten hun **eerste aanspreekpunt** bent.
        -   Dit betekent dat jij (zeker als oud-student) kan vertellen hoe je het vak kunt aanpakken.
        -   Je kunt ook algemene opmerkingen en feedback overbrengen naar de docenten. Dus zaken die op meer studenten betrekking hebben.
        -   Jij kijkt het werk na van deze studenten en geeft feedback. Als ze vragen hebben over de feedback kunnen ze dus bij jou terecht.
        -   Ze mogen je e-mailen. Vertel dat ze jou <u>niet</u> altijd kunnen bereiken, dat het kan duren voordat je antwoord geeft en dat een e-mail naar jou niet voor grote vragen is.
        -   En als studenten ziek zijn melden ze zich om te beginnen bij jou.
    -   Leg uit dat als er **uitzonderingen** nodig zijn, studenten direct met de docenten moeten mailen.
        -   Jij bent geen doorgeefluik voor individuele gevallen. Als ze willen onderhandelen of niet in de regels vallen moeten ze echt die mail sturen naar de docenten via <help@mprog.nl>!
        -   Als iets onduidelijk is voor een student kan deze ook het beste mailen. Zo lukt het ook beter om alle studenten goed geïnformeerd te houden in plaats van alleen die in jouw eigen groep.
